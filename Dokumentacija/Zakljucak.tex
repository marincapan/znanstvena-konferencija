\chapter{Zaključak i budući rad}
		 
		 Zadatak naše grupe bio je razvoj web aplikacije za znanstvenu konferenciju koja omogućuje sudionicima konferencije prijavu znanstvenih radova, recenzentima ocjenjivanje prijavljenih radova, te predsjedavajućem konferencije pregled korisnika i odobravanje recenzenata. Nakon 15 tjedana rada u timu i razvoja aplikacije, ostvarili smo zadani cilj. Provedba projekta odvijala se u dvije faze.
		 \newline
		 \newline
		 \indent Prva faza projekta fokusirala se na izradi kvalitetne dokumentacije, što je temelj razvoja sustava i ključan element u daljnjoj implementaciji rješenja. Faza je uključivala okupljanje tima za razvoj aplikacije, dodjelu projektnog zadatka te intenzivnu izradu i razradu funkcionalnih zahtjeva te obrazaca uporabe, kao i ostale dokumentacije. Kvalitetna razrada zahtjeva aplikacije uvelike je pomogla pri daljnjem razvoju sustava. Izrađeni su potrebni dijagrami te je stvorena baza podataka specifična potrebama aplikacije, što je bio ključno pomagalo timovima zaduženim za razvoj same aplikacije. Izrada vizualnih prikaza idejnih rješenja zadatka uvelike je pomoglo razvojnim timovima pri rješavanju nedoumica u implementaciji rješenja. Razvijena je prva trećina aplikacije s registracijom, prijavom i predajom radova sudionika, što je uvelike olakšalo drugu fazu, budući da nije bilo nikakvih zaostataka.
		 \newline
		 \newline
		 \indent U drugoj fazi projekta stavljen je fokus na implementaciju rješenja za aplikaciju, temeljena na razrađenoj dokumentaciji u prethodnoj fazi. Ova je faza programerski i tehnički zahtjevnija od prve faze, te su članovi tima, zbog manjka znanja i iskustva, bili primorani samostalno učiti nove tehnologije i alate za uspješno ispunjavanje dogovorenih ciljeva. Osim realizacije rješenja, u drugoj je fazi bilo potrebno izraditi preostale dijagrame i u potpunosti uskladiti dokumentaciju s razvijenom aplikacijom kako bi budući korisnici mogli lakše koristiti sustav ili vršiti preinake nad njim. 
		 \newline
		 \newline
		 \indent Komunikacija među članovima tima odvijala se Whatsapp i Discord aplikacijama, čime smo postigli visoku informiranost svih članova grupe u svim fazama projekta, te organiziranu komunikaciju unutar pojedinih podtimova. Moguće proširenje postojećeg sustava je izrada mobilne aplikacije za konferenciju koja bi mogla, osim postojećih funkcionalnosti postojeće web aplikacije, imati dodatne mogućnosti poput povezivanja s drugim mobilnim aplikacijama. 
		 \newline
		 \newline
		 \indent Sudjelovanje na ovom projektom svim je članovima tima bilo vrijedno i kvalitetno iskustvo jer smo u kratkom i intenzivnom roku iskusili zajednički rad u timu na projektu. Također, spoznali smo važnost dobre komunikacije, koordinacije i vremenske organiziranosti, te ponajviše kvalitetne razrade problemskog zadatka. Zadovoljni smo postignutim ciljevima, iako postoji prostora za napredak i poboljšanje aplikacije, što je posljedica neiskustva članova tima na takvim projektima.
		
		\eject 